#TITLE:La Marató batega amb més de 8 milions d'euros per la salut cardiovascular#
#AUTHOR:Corporació Catalana de Mitjans Audiovisuals#
#DATE:2022-12-19#
#FAVOURITE:False#
#CONTENT:
La Marató de TV3 i Catalunya Ràdio ha bategat aquest diumenge per les malalties cardiovasculars, que són la primera causa de mort de les dones i la segona dels homes als països occidentals.El marcador final ha assolit la xifra de 8.034.807 euros. Però encara es podran fer donacions fins a finals de març.El programa solidari, que ha durat més de 17 hores, fins a les dues de la matinada, ha arrencat a les 8 del matí a Catalunya Ràdio, amb Roger Escapa, amb una edició especial d'"El suplement". A TV3, la programació especial maratoniana ha començat a dos quarts de 10 del matí, de la mà d'Helena Garcia Melero.El programa, que enguany ha arribat a l'edició 31, s'ha fet des de diferents escenaris com Món Sant Benet, Bellver de Cerdanya o les piscines de Montjuïc, a Barcelona.S'han organitzat més de 3.000 activitats arreu del territori per fer engreixar el marcador de La Marató.L'objectiu de La Marató no és només recaptar fons per a la investigació i la recerca, sinó també divulgar la importància de seguir hàbits saludables, com la bona alimentació i l'exercici físic, per prevenir aquestes malalties.
#
